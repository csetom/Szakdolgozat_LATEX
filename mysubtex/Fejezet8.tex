\chapter{Összefoglaló}

\thispagestyle{fancy}
\pagestyle{fancy}
Úgy gondolom sikerült létrehoznom egy teljes értékű memóriajátékot a Godot Engine segítségével, amelyben a játékos a mesterséges intelligencia ellen mérheti össze tudását. 
A fejlesztési folyamat során sikeresen begyűjtöttem elegendő tesztadatot ahhoz, hogy a játék zökkenőmentesen működjön és valódi kihívást jelentsen a felhasználók számára. 
A projekt során értékes tapasztalatokat szereztem nemcsak a programozás és a játékfejlesztés terén, hanem a mesterséges intelligencia integrálásában és optimalizálásában is.

A játék még számos fejlesztési lehetőséget rejt magában, amelyekkel tovább növelhető a játékélmény és a mesterséges intelligencia hatékonysága. 
Elsősorban a mesterséges intelligencia modelljét érdemes tovább finomítani, hogy még intelligensebb és adaptívabb legyen a játékos lépéseire. 
Egy összetettebb és kiterjedtebb tanítási mintával is célszerű lenne betanítani a rendszert, hogy jobban alkalmazkodjon a játék dinamikájához és változatosabb stratégiákat tudjon alkalmazni. 
Emellett a kimeneti mintát is lehetne fejleszteni: ahelyett, hogy a modell csak egy kártyának a koordinátáit adja vissza, egy valószínűségi táblával is vissza térhetne.
Ez a tábla megmutatná, hogy a pályán lévő összes kártya közül, melyik kártyák, milyen valószínűséggel kerülnek felfordításra a játék során, ami jelentősen növelné az MI stratégiájának komplexitását és versenyképességét, ezzel még nagyobb kihívást jelentve a játékosok számára.

Az élvezeti faktor növelése különböző játékelemek bevonásával történhet. 
Például bevezethetünk egy részletes pontrendszert, amely nemcsak a győzelmet vagy vereséget jelzi, hanem pontosan mutatja, hogy a játékos és a mesterséges intelligencia hány ponttal zárta a játékot, és hogyan teljesítettek az egyes fordulókban. 
Ezen kívül különféle nehézségi szinteket is implementálhatnánk, mint például a  kártyán megjelenő figurák összetettségének választási lehetősége. Ez lehetővé tenné a játékosok számára, hogy a saját képességeiknek megfelelő kihívást válasszanak. 
Ez nemcsak az izgalmat fokozná, hanem motiválná a játékosokat a teljesítményük folyamatos javítására és a játék mélyebb megismerésére is.

A projektből számos fontos tanulság vonható le. Elsősorban az, hogy ne becsüljük alá legegyszerűbbnek tűnő feladatok, mert gyakran azok jelentették a legnagyobb kihívást a fejlesztés során. 
Az apró részletek és finomítások, amelyek elsőre jelentéktelennek tűntek, kulcsszerepet játszottak a játék élvezhetőségében, funkcionalitásában és a felhasználói élményben. 
Ezek a tapasztalatok rávilágítottak arra, hogy mennyire fontos a részletekre való odafigyelés és a folyamatos tesztelés a fejlesztési folyamatban.
Ezt a megszerzett tudást és tapasztalatot a jövőbeli projektek során is hasznosítani fogom, hogy még magasabb színvonalú és élvezetesebb alkalmazásokat hozzak létre.